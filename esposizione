******************************************************
			ESPOSIZIONE
******************************************************


******************************************************
			INTRODUZIONE
****************************************************** La fune è uno degli elementi 
costruttivi più longevo e utilizzato fin dall'antichità. Basti pensare ai ponti inca 
costruiti durante il quindicesimo secolo mediante corde intrecciate necessari per superare le 
grandi vallate caratteristiche del sudamerica. Nello stesso periodo, in Tibet, venivano 
costruiti i primi ponti sospesi tibetani con una struttura composta da lunghe catene che 
sorreggevano, mediante altre catene, la passerella sottostante in legno. Con l'evoluzione dei 
materiali si è arrivati all'utilizzo delle funi in acciaio. L'acciaio usato per le funi, 
rispetto a quello per uso strutturale, ha una composizione chimica con un alto contenuto di 
carbonio (0.80% rispeto a 0.15-0.20% dell'acciaio strutturale dolce/alta resistenza) che 
aumenta notevolmente il carico di rottura a trazione. Per contro, la deformazione a rottura è 
molto bassa, circa il 4%, rispetto al 24% dell'acciaio strutturale dolce. La fune è un ottimo 
elemento costruttivo anche perché è componibile a piacere. Gli elementi che costituiscono la 
fune sono 3: - il filo che è l'elemento base della fune; - il trefolo che è una composizione 
di fili; - la fune che è una composizione di trfoli. In particolare, fune e trefoli possono 
essere composti con metodi differenti come ad esempio l'avvolgimento elicoidale che si 
distingue per la posa (lay) che descrive il senso di rotazione dei fili (right o left) e per 
la direzione di posa di fune e trefolo che può essere crociata (regular) se trefolo e fune 
sono avvolti con direzione opposta o parallela (lang). Data la presenza di interstizi nella 
fune occorre fare un pretensionamento per compattare bene la fune ed evitare deformazioni 
irreversibili. Altra tipologia è il locked-coil strand formato da più strati di fili avvolti 
elicoidalmente e uno o più strati esterni formati da particolari fili a forma di Z che si 
incastrano perfettamente e riducono gli spazi vuoti e fan si che la superficie esterna sia 
continua e compatta. Infine c'è il parallel wire strand che come dice il nome è formato da 
fili paralleli di sezione esagonale o esagonale allungata. Per evitare problemi 
nell'avvolgimento dato dai fili paralleli è stata sviluppata una soluzione detta New PWS 
Cable che avvolge i fili con un involucro in polietilene (HDPE) e fa si che la sezioni 
mantenga la forma.
